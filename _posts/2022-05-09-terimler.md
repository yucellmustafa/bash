---
title: Terimler
author: Mustafa Yucel
date: 2022-05-09
category: terimler 
layout: post
---

**Kılavuzun içinde kullanılan bazı terimler.**

## alan – (field)

Kabuk yorumlarından birinin sonucu olan bir metin birimidir. Yorumlama sonrası, bir komut icra edilirken oluşan alanlar komut ismi ve argümanları olarak kullanılır.

## anahtar sözcük – (reserved word)

Kabukta özel anlamı olan bir sözcük. Anahtar sözcüklerin çoğunluğu `for` ve `while` gibi kabuk akış denetimi yapılarında kullanılır.

## boşluk – (blank)

Bir boşluk ya da sekme (tab) karakteri.

## çıkış durumu – (exit status)

Bir komutun kendini çağırana döndürdüğü değer. Değer, sekiz bit genişlikle sınırlıdır ve dolayısıyla en çok 255 değerini alabilir.

## denetim işleci – (control operator)

Bir denetim işlevi gerçekleştiren bir sözcüktür. Bir satırsonu (LF) karakteri olabildiği gibi `||, &&, &, ;, ;;,
|, ( veya )` dizgeciklerinden biri de olabilir.

## dizgecik – (token)

Kabuk tarafından tek birim olarak ele alınan bir karakter dizisi. Bir sözcük olabildiği gibi bir işleç de olabilir.

## dosyaismi – (filename)

Bir dosyayı tanımlayan bir karakter dizgesidir.

## dönüş durumu – (return status)

Çıkış durumu ile eşanlamlıdır.

## isim – (name)

Bir harf veya altçizgi karakteri ile başlayan ve altçizgiler, harfler ve rakamlardan oluşan bir sözcük. İsimler, kabuk değişkenleri ve işlev isimleri olarak kullanılır. Ayrıca `belirteç` olarak da bilinir.

## iş – (job)

Bir boruhattı (|) içeren bir süreç kümesi ve tamamı aynı süreç grubundan olarak onun alt süreci olan süreçlerin hepsi.

## işleç – (operator)

Bir denetim ya da bir yönlendirme işleci. Yönlendirme işleçleri hakkında daha ayrıntılı bilgi edinmek için Yönlendirmeler (sayfa: 29) bölümüne bakınız.

## iş denetimi – (job control)

Kullanıcıların süreçleri durdurma ve yeniden başlatmayı seçebildikleri bir mekanizma.

## metakarakter – (metacharacter)

Tırnaklarla sarmalanmamış, tek başına bir anlamı olan bir karakter. Bir metakarakter bir boşluk olabildiği gibi `|, &, ;, (, ), < veya >` karakterlerinden biri de olabilir.

## özel yerleşik – (special builtin)

POSIX standardı tarafından özel olarak sınıflanmış bir yerleşik kabuk komutu.

## POSIX

Unix’i temel alan bir açık sistem standartları ailesi. Bash, POSIX 1003.1 standardının Kabuk ve Araçlar bölümünü ile ilgilenir.

## sinyal – (signal)

Sistem içinde bir eylem oluşturmak üzere çekirdek tarafından bir sürecin uyarılmasını sağlayan mekanizma.

## sözcük – (word)

İşleç olmayan bir dizgecik.

## süreç grubu – (process group)

Aynı süreç kimliğine (PID) sahip birbiriyle ilişkili süreçlerden oluşan küme.

## süreç grubu kimliği – (process group ID)

Bir süre grubunu yaşamı süresince tanımlayan bir eşsiz belirteç.

## yerleşik – (builtin)

Dosya sisteminin içinde bir yerlerde bulunan bir çalıştırılabilir program değil, kabuğun kendi içinde gerçeklenmiş komutlar.